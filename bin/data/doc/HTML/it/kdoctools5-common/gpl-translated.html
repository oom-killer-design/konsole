<!DOCTYPE HTML PUBLIC "-//W3C//DTD HTML 4.01//EN"
                   "http://www.w3.org/TR/html40/strict.dtd">
<HTML LANG="it">
  <HEAD>
    <TITLE>Licenza pubblica generica (GPL) del progetto gnu</TITLE>
    <META HTTP-EQUIV="Content-Type" CONTENT="text/html; charset=utf-8">
    <META HTTP-EQUIV="Content-Language" CONTENT="it">
    <META NAME="description" CONTENT="GNU general public license (for inclusion in distributions)">
    <META NAME="keywords" CONTENT="gnu, Gnu, GNU, license, licence, software, free software, software license, software licence, GNU general public license, GNU General Public License">
    <META NAME="robots" CONTENT="none">
  </HEAD>
  <BODY>
    <PRE>
Questa è una traduzione  italiana non ufficiale della Licenza Pubblica
Generale GNU.  Non  è pubblicata dalla Free Software  Foundation e non
ha  valore  legale  nell'esprimere  i  termini  di  distribuzione  del
software  che usa  la  licenza  GPL.  Solo  <A HREF="../common/gpl-licence.html">la  versione originale  in
inglese della  licenza</A> ha valore  legale.  Ad ogni modo,  speriamo che
questa traduzione aiuti le persone  di lingua italiano a capire meglio
il significato della licenza GPL.
    </PRE>

    <PRE LANG="en-US">
  This  is  an unofficial  translation  of  the  GNU General  Public
  License into Italian.   It was not published by  the Free Software
  Foundation, and does not  legally state the distribution terms for
  software that uses the GNU  GPL--only <a href="../common/gpl-licence.html">the original English text of
  the GNU  GPL</A> does  that.  However, we  hope that  this translation
  will help Italian speakers understand the GNU GPL better.
    </PRE>

    <PRE>
	   LICENZA PUBBLICA GENERICA (GPL) DEL PROGETTO GNU
		       Versione 2, Giugno 1991

       Copyright (C) 1989, 1991 Free Software Foundation, Inc.
		675 Mass Ave, Cambridge, MA 02139, USA

Traduzione curata dal gruppo Pluto  e da ILS, ultimo aggiornamento, 30
luglio 1998.

Tutti  possono  copiare  e   distribuire  copie  letterali  di  questo
documento di licenza, ma non è lecito modificarlo.

			      Preambolo

Le licenze per la maggioranza dei programmi hanno lo scopo di togliere
all'utente la libertà di  condividerlo e di modificarlo. Al contrario,
la Licenza  Pubblica Generica GNU è  intesa a garantire  la libertà di
condividere e modificare il free software, al fine di assicurare che i
programmi siano ``liberi'' per tutti i loro utenti.  Questa Licenza si
applica alla maggioranza dei  programmi della Free Software Foundation
e ad  ogni altro programma i  cui autori hanno  scelto questa Licenza.
Alcuni  altri programmi  della  Free Software  Foundation sono  invece
coperti dalla  Licenza Pubblica  Generica per Librerie.   Chiunque può
usare questa Licenza per i propri programmi.

Quando si parla  di ``free software'', ci si  sriferisce alla libertà,
non al prezzo.   Le nostre Licenze (la GPL e  la LGPL) sono progettate
per assicurarsi che ciascuno abbia la libertà di distribuire copie del
free  software (e  farsi pagare  per questo,  se vuole),  che ciascuno
riceva il codice sorgente o che  lo possa ottenere se lo desidera, che
ciascuno possa modificare  il programma o usarne delle  parti in nuovi
programmi ``liberi'' e che ciascuno sappia di potere fare queste cose.

Per proteggere i diritti  dell'utente, abbiamo bisogno di creare delle
restrizioni  che vietino  a chiunque  di  negare questi  diritti o  di
chiedere  di rinunciarvi.   Queste restrizioni  si traducono  in certe
responsabilità per  chi distribuisce copie  del software e per  chi lo
modifica.

Per esempio,  chi distribuisce copie  di un Programma coperto  da GPL,
sia  gratis sia in  cambio di  un compenso,  deve dare  ai destinatari
tutti  i  diritti che  ha  ricevuto.   Deve  anche assicurarsi  che  i
destinatari ricevano  o possano ricevere  il codice sorgente.   E deve
mostrar loro  queste condizioni  di Licenza, in  modo che  conoscano i
loro diritti.

Proteggiamo  i diritti  dell'utente in  due modi:  (1)  proteggendo il
software con  un copyright,  e (2) offrendo  una Licenza che  offre il
permesso legale di copiare, distribuire e/o modificare il Programma.

Infine, per proteggere ogni  autore e noi stessi, vogliamo assicurarci
che ognuno capisca che non ci sono garanzie per i programmi coperti da
GPL.    Se  il  Programma   viene  modificato   da  qualcun   altro  e
ridistribuito, vogliamo che gli  acquirenti sappiano che ciò che hanno
non è l'originale,  in modo che ogni problema  introdotto da altri non
si rifletta sulla reputazione degli autori originari.

Infine, ogni programma libero  è costantemente minacciato dai brevetti
sui programmi.  Vogliamo evitare il pericolo che chi ridistribuisce un
Programma  libero  ottenga  brevetti  personali,  rendendo  perciò  il
Programma una  cosa di sua  proprietà.  Per prevenire  questo, abbiamo
chiarito che ogni prodotto  brevettato debba essere distribuito per il
libero uso da parte di chiunque, o non distribuito affatto.

Seguono  i  termini   e  le  condizioni  precisi  per   la  copia,  la
distribuzione e la modifica.


		    LICENZA PUBBLICA GENERICA GNU
  TERMINI E CONDIZIONI PER LA COPIA, LA DISTRIBUZIONE E LA MODIFICA

  0.  Questa Licenza  si applica  a ogni Programma  o altra  opera che
contenga una  nota da parte del  detentore del copyright  che dica che
tale opera può distribuita sotto  i termini di questa Licenza Pubblica
Generica.   Il  termine ``Programma''  nel  seguito  indica ognuno  di
questi  programmi  o  lavori,  e  l'espressione  ``lavoro  basato  sul
Programma''  indica  sia  il  Programma  sia  ogni  opera  considerata
``derivata''  in  base  alla  legge  sul  Copyright:  cioè  un  lavoro
contenente il programma o una  porzione di esso, sia letteralmente sia
modificato  e/o tradotto  in un'altra  lingua;  da qui  in avanti,  la
traduzione è  in ogni caso  considerata una ``modifica''.  Vengono ora
elencati i diritti dei detentori di licenza.

Attività diverse  dalla copiatura,  distribuzione e modifica  non sono
coperte  da questa Licenza  e sono  al di  fuori della  sua influenza.
L'atto di  eseguire il  programma non viene  limitato, e  l'output del
programma  è  coperto da  questa  Licenza  solo  se il  suo  contenuto
costituisce  un  lavoro basato  sul  Programma (indipendentemente  dal
fatto  che sia  stato creato  eseguendo il  Programma).  In  base alla
natura del Programma il suo output può essere o meno coperto da questa
Licenza.

  1.  È  lecito  copiare  e  distribuire copie  letterali  del  codice
sorgente del Programma così  come viene ricevuto, con qualsiasi mezzo,
a  condizione  che venga  riprodotta  chiaramente  su  ogni copia  una
appropriata  nota  di copyright  e  di  assenza  di garanzia;  che  si
mantengano intatti tutti i  riferimenti a questa Licenza e all'assenza
di ogni garanzia;  che si dia a ogni  altro destinatario del Programma
una copia di questa Licenza insieme al Programma.

È possibile richiedere un pagamento per il trasferimento fisico di una
copia  del   Programma,  è  anche  possibile   a  propria  discrezione
richiedere un pagamento in cambio di una copertura assicurativa.

  2. È lecito  modificare la  propria copia o  copie del  Programma, o
parte  di esso,  creando  perciò  un lavoro  basato  sul Programma,  e
copiare o distribuire queste modifiche e questi lavori sotto i termini
del  precedente punto  1, a  patto che  anche tutte  queste condizioni
vengano soddisfatte:

        a)  Bisogna indicare  chiaramente nei  file che  si  tratta di
        copie modificate e la data di ogni modifica.

        b)  Bisogna  fare  in  modo  che  ogni  lavoro  distribuito  o
        pubblicato,  che in  parte  o nella  sua  totalità derivi  dal
        Programma o da parti  di esso, sia globalmente utilizzabile da
        terze parti secondo le condizioni di questa licenza.

        c)  Se  di  solito   il  programma  modificato  legge  comandi
        interattivamente  quando eseguito,  bisogna fare  in  modo che
        all'inizio  dell'esecuzione   interattiva  usuale,  stampi  un
        messaggio contenente  una appropriata  nota di copyright  e di
        assenza di garanzia (oppure che specifichi il tipo di garanzia
        che  si offre).   Il messaggio  deve inoltre  specificare agli
        utenti che possono ridistribuire il programma nelle condizioni
        qui descritte  e deve  indicare come reperire  questa licenza.
        Se però il programma  di partenza è interattivo ma normalmente
        non stampa tale messaggio,  non occorre che un lavoro derivato
        lo stampi.

Questi requisiti si applicano  al lavoro modificato nel suo complesso.
Se sussistono parti identificabili del lavoro modificato che non siano
derivate   dal  Programma   e  che   possono   essere  ragionevolmente
considerate  lavori  indipendenti,  allora  questa Licenza  e  i  suoi
termini  non si applicano  a queste  parti quando  vengono distribuite
separatamente. Se però queste parti vengono distribuite all'interno di
un prodotto che è un  lavoro basato sul Programma, la distribuzione di
questo prodotto nel suo complesso  deve avvenire nei termini di questa
Licenza, le  cui norme  nei confronti di  altri utenti si  estendono a
tutto  il  prodotto, e  quindi  ad ogni  sua  parte,  chiunque ne  sia
l'autore.

Sia  chiaro che  non è  nelle intenzioni  di questa  sezione accampare
diritti su lavori scritti  interamente da altri, l'intento è piuttosto
quello  di esercitare il  diritto di  controllare la  distribuzione di
lavori derivati o dal Programma o contenenti esso.

Inoltre, se il Programma o  un lavoro derivato da esso viene aggregato
ad  un altro  lavoro non  derivato  dal Programma  su di  un mezzo  di
immagazzinamento o  di distribuzione, il lavoro non  derivato non deve
essere coperto da questa licenza.

  3. È lecito copiare  e distribuire il Programma (o  un lavoro basato
su di esso, come espresso al  punto 2) sotto forma di codice oggetto o
eseguibile sotto i termini dei precedenti  punti 1 e 2, a patto che si
applichi una delle seguenti condizioni:

        a) Il Programma sia corredato dal codice sorgente completo, in
        una  forma  leggibile dal  calcolatore  e  tale sorgente  deve
        essere fornito secondo le regole dei precedenti punti 1 e 2 su
        di un mezzo comunemente usato per lo scambio di programmi.

        b) Il Programma sia accompagnato da un'offerta scritta, valida
        per almeno tre anni, di fornire a chiunque ne faccia richiesta
        una copia completa del codice sorgente, in una forma leggibile
        dal  calcolatore, in cambio  di un  compenso non  superiore al
        costo del trasferimento fisico  di tale copia, che deve essere
        fornita secondo le regole dei precedenti  punti 1 e 2 su di un
        mezzo comunemente usato per lo scambio di programmi.

        c) Il  Programma sia accompagnato dalle  informazioni che sono
        state ricevute  riguardo alla  possibilità di avere  il codice
        sorgente.   Questa  alternativa è  permessa  solo  in caso  di
        distribuzioni non  commerciali e solo se il  programma è stato
        ricevuto sotto forma di codice oggetto o eseguibile in accordo
        al precedente punto B.  @end enumerate

Per  ``codice sorgente  completo'' di  un lavoro  si intende  la forma
preferenziale  usata  per  modificare  un lavoro.   Per  un  programma
eseguibile,  ``codice sorgente  completo'' significa  tutto  il codice
sorgente di tutti i moduli  in esso contenuti, più ogni file associato
che  definisca le  interfacce esterne  del programma,  più  gli script
usati    per   controllare    la   compilazione    e   l'installazione
dell'eseguibile. In ogni caso non  è necessario che il codice sorgente
fornito  includa  nulla  che  sia normalmente  distribuito  (in  forma
sorgente o in formato binario) con i principali componenti del sistema
operativo sotto cui viene  eseguito il Programma (compilatore, kernel,
e così via), a meno che tali componenti accompagnino l'eseguibile.

Se la distribuzione dell'eseguibile  o del codice oggetto è effettuata
indicando  un luogo dal  quale sia  possibile copiarlo,  permettere la
copia del codice sorgente dallo  stesso luogo è considerata una valida
forma  di  distribuzione del  codice  sorgente,  anche  se copiare  il
sorgente è facoltativo per l'acquirente.

  4.  Non è  lecito copiare, modificare,  sublicenziare, o distribuire
il  Programma in  modi  diversi da  quelli  espressamente previsti  da
questa Licenza.  Ogni  tentativo di copiare, modificare, sublicenziare
o  distribuire  il  Programma  non  è autorizzato,  e  farà  terminare
automaticamente i diritti garantiti  da questa Licenza.  D'altra parte
ogni acquirente che abbia ricevuto copie, o diritti, coperti da questa
Licenza da parte  di persone che violano la  Licenza come qui indicato
non  vedranno  invalidare  la   loro  Licenza,  purchè  si  comportino
conformemente ad essa.

  5.  L'acquirente non è obbligato ad accettare questa Licenza, poichè
non l'ha firmata.  D'altra  parte nessun altro documento garantisce il
permesso di modificare o distribuire  il Programma o i lavori derivati
da esso.  Queste azioni sono  proibite dalla legge per chi non accetta
questa Licenza;  perciò, modificando o distribuendo il  Programma o un
lavoro basato sul programma, si  indica nel fare ciò l'accettazione di
questa Licenza e quindi di tutti  i suoi termini e le condizioni poste
sulla copia, la distribuzione e  la modifica del Programma o di lavori
basati su di esso.

  6. Ogni volta che il Programma o un lavoro basato su di esso vengono
distribuiti, l'acquirente riceve  automaticamente una licenza d'uso da
parte del  licenziatario originale.  Tale licenza regola  la copia, la
distribuzione  e la modifica  del Programma  secondo questi  termini e
queste  condizioni.   Non   è  lecito  imporre  restrizioni  ulteriori
all'acquirente  nel  suo esercizio  dei  diritti  qui garantiti.   Chi
distribuisce  programmi  coperti da  questa  Licenza  non e'  comunque
responsabile per la conformità alla Licenza da parte di terze parti.

  7.  Se,  come  conseguenza del  giudizio  di  una  corte, o  di  una
imputazione per la violazione di  un brevetto o per ogni altra ragione
(anche  non  relativa  a   questioni  di  brevetti),  vengono  imposte
condizioni  che contraddicono  le  condizioni di  questa licenza,  che
queste condizioni siano dettate dalla corte, da accordi tra le parti o
altro,  queste  condizioni non  esimono  nessuno dall'osservazione  di
questa Licenza. Se non è  possibile distribuire un prodotto in un modo
che soddisfi simultaneamente gli  obblighi dettati da questa Licenza e
altri  obblighi  pertinenti,  il   prodotto  non  può  essere  affatto
distribuito.   Per esempio,  se un  brevetto non  permettesse  a tutti
quelli che  lo ricevono di ridistribuire il  Programma senza obbligare
al  pagamento   di  diritti,   allora  l'unico  modo   per  soddisfare
contemporaneamente il brevetto e  questa Licenza e' di non distribuire
affatto il Programma.

Se parti di questo punto  sono ritenute non valide o inapplicabili per
qualsiasi circostanza, deve  comunque essere applicata l'idea espressa
da  questo  punto;  in  ogni  altra  circostanza  invece  deve  essere
applicato il punto 7 nel suo complesso.

Non è  nello scopo  di questo punto  indurre gli utenti  ad infrangere
alcun brevetto  nè ogni altra rivendicazione di  diritti di proprietà,
nè di  contestare la validità  di alcuna di queste  rivendicazioni; lo
scopo  di questo  punto è  solo quello  di proteggere  l'integrità del
sistema di  distribuzione dei  programmi liberi, che  viene realizzato
tramite l'uso della licenza pubblica.  Molte persone hanno contribuito
generosamente  alla vasta  gamma di  programmi  distribuiti attraverso
questo  sistema, basandosi sull'applicazione  fedele di  tale sistema.
L'autore/donatore   può  decidere   di  sua   volontà   se  preferisce
distribuire il  software avvalendosi di altri  sistemi, e l'acquirente
non può imporre la scelta del sistema di distribuzione.

Questo punto serve a rendere  il più chiaro possibile ciò che crediamo
sia una conseguenza del resto di questa Licenza.

  8.  Se in alcuni paesi la distribuzione e/o l'uso del Programma sono
limitati da brevetto o dall'uso di interfacce coperte da copyright, il
detentore del  copyright originale che pone il  Programma sotto questa
Licenza può aggiungere limiti geografici espliciti alla distribuzione,
per escludere questi paesi dalla  distribuzione stessa, in modo che il
programma  possa essere  distribuito  solo nei  paesi  non esclusi  da
questa regola.   In questo  caso i limiti  geografici sono  inclusi in
questa Licenza e ne fanno parte a tutti gli effetti.

  9.  All'occorrenza  la  Free   Software  Foundation  può  pubblicare
revisioni o nuove versioni  di questa Licenza Pubblica Generica.  Tali
nuove  versioni saranno  simili a  questa nello  spirito,  ma potranno
differire  nei dettagli  al fine  di  coprire nuovi  problemi e  nuove
situazioni.

Ad ogni versione viene dato un numero identificativo.  Se il Programma
asserisce  di essere  coperto da  una particolare  versione  di questa
Licenza e ``da ogni  versione successiva'', l'acquirente può scegliere
se  seguire  le  condizioni   della  versione  specificata  o  di  una
successiva.  Se  il Programma non  specifica quale versione  di questa
Licenza  deve  applicarsi, l'acquirente  può  scegliere una  qualsiasi
versione tra quelle pubblicate dalla Free Software Foundation.

  10.  Se  si  desidera  incorporare  parti  del  Programma  in  altri
programmi liberi  le cui  condizioni di distribuzione  differiscano da
queste, è  possibile scrivere  all'autore del Programma  per chiederne
l'autorizzazione.  Per  il software il cui copyright  è detenuto dalla
Free  Software Foundation,  si scriva  alla Free  Software Foundation;
talvolta facciamo eccezioni alle  regole di questa Licenza.  La nostra
decisione sarà guidata da due  scopi: preservare la libertà di tutti i
prodotti   derivati  dal   nostro  free   software  e   promuovere  la
condivisione e il riutilizzo del software in generale.


			   NON C'È GARANZIA

  11. POICHÈ  IL PROGRAMMA È  CONCESSO IN  USO GRATUITAMENTE,  NON C'È
GARANZIA PER  IL PROGRAMMA, NEI  LIMITI PERMESSI DALLE  VIGENTI LEGGI.
SE NON INDICATO DIVERSAMENTE  PER ISCRITTO, IL DETENTORE DEL COPYRIGHT
E LE  ALTRE PARTI  FORNISCONO IL PROGRAMMA  "COSÌ COM'È",  SENZA ALCUN
TIPO  DI GARANZIA,  NÈ ESPLICITA  NÈ IMPLICITA;  CIÒ  COMPRENDE, SENZA
LIMITARSI  A  QUESTO,  LA  GARANZIA  IMPLICITA  DI  COMMERCIABILITÀ  E
UTILIZZABILITÀ PER UN PARTICOLARE SCOPO.  L'INTERO RISCHIO CONCERNENTE
LA QUALITÀ  E LE PRESTAZIONI  DEL PROGRAMMA È DELL'ACQUIRENTE.   SE IL
PROGRAMMA DOVESSE RIVELARSI DIFETTOSO, L'ACQUIRENTE SI ASSUME IL COSTO
DI OGNI MANUTENZIONE, RIPARAZIONE O CORREZIONE NECESSARIA.

  12. NÈ  IL  DETENTORE  DEL  COPYRIGHT  NÈ ALTRE  PARTI  CHE  POSSONO
MODIFICARE  O  RIDISTRIBUIRE  IL  PROGRAMMA COME  PERMESSO  IN  QUESTA
LICENZA SONO  RESPONSABILI PER DANNI NEI  CONFRONTI DELL'ACQUIRENTE, A
MENO CHE QUESTO  NON SIA RICHIESTO DALLE LEGGI VIGENTI  O APPAIA IN UN
ACCORDO SCRITTO. SONO INCLUSI  DANNI GENERICI, SPECIALI O INCIDENTALI,
COME  PURE I  DANNI CHE  CONSEGUONO DALL'USO  O  DALL'IMPOSSIBILITÀ DI
USARE  IL  PROGRAMMA; CIÒ  COMPRENDE,  SENZA  LIMITARSI  A QUESTO,  LA
PERDITA  DI  DATI,  LA  CORRUZIONE  DEI  DATI,  LE  PERDITE  SOSTENUTE
DALL'ACQUIRENTE  O  DA  TERZE  PARTI  E L'INABILITÀ  DEL  PROGRAMMA  A
LAVORARE INSIEME  AD ALTRI  PROGRAMMI, ANCHE SE  IL DETENTORE  O ALTRE
PARTI SONO STATE AVVISATE DELLA POSSIBILITÀ DI QUESTI DANNI.

              FINE DEI TERMINI E DELLE CONDIZIONI
				   

     Appendice: come applicare questi termini ai nuovi programmi

Se si sviluppa un nuovo programma e lo si vuole rendere della maggiore
utilità possibile per il pubblico,  la cosa migliore da fare è rendere
tale programma free software, cosicchè ciascuno possa ridistribuirlo e
modificarlo sotto questi termini.

Per fare questo, si inserisca  nel programma la seguente nota. La cosa
migliore da fare  è mettere la nota all`inizio  di ogni file sorgente,
per chiarire nel modo  più efficiente possibile l'assenza di garanzia;
ogni  file   dovrebbe  contenere  almeno   la  nota  di   copyright  e
l'indicazione di dove trovare l'intera nota.

    &lt;una  riga per  dire in  breve il  nome del  programma e  cosa fa&gt;
    Copyright (C) 19aa &lt;nome dell'autore&gt;

    Questo  programma è  free  software; è  lecito redistribuirlo  e/o
    modificarlo secondo i termini  della Licenza Pubblica Generica GNU
    come è pubblicata dalla Free  Software Foundation; o la versione 2
    della licenza o (a propria scelta) una versione successiva.

    Questo programma  è distribuito nella  speranza che sia  utile, ma
    SENZA  ALCUNA GARANZIA;  senza  neppure la  garanzia implicita  di
    NEGOZIABILITÀ  o di  APPLICABILITÀ PER  UN PARTICOLARE  SCOPO.  Si
    veda la Licenza Pubblica Generica GNU per avere maggiori dettagli.

    Ognuno dovrebbe  avere ricevuto  una copia della  Licenza Pubblica
    Generica  GNU insieme a  questo programma;  in caso  contrario, si
    scriva  alla  Free  Software   Foundation,  Inc.,  675  Mass  Ave,
    Cambridge, MA 02139, Stati Uniti.

Si  aggiungano anche  informazioni su  come si  può  essere contattati
tramite posta elettronica e cartacea.

Se il programma è interattivo, si  faccia in modo che stampi una breve
nota simile a questa quando viene usato interattivamente:

    Orcaloca versione 69,  Copyright (C) 19aa &lt;nome dell'autore&gt;
    Orcaloca non  ha ALCUNA GARANZIA;  per i dettagli si  digiti `show
    g'.  Questo è  free software, e ognuno è  libero di ridistribuirlo
    sotto certe condizioni; si digiti `show c' per dettagli.

Gli  ipotetici  comandi "show  g"  e  "show  c" mostreranno  le  parti
appropriate della  Licenza Pubblica Generica.   Chiaramente, i comandi
usati possono  essere chiamati diversamente da  "show g" e  "show c" e
possono anche essere selezionati con il mouse o attraverso un menù; in
qualunque modo pertinente al programma.

Se  necessario, si  dovrebbe anche  far firmare  al proprio  datore di
lavoro (se si lavora come  programmatore) o alla propria scuola, se si
è studente, una  ``rinuncia al copyright'' per il  programma.  Ecco un
esempio con nomi fittizi:

   Yoyodinamica SPA rinuncia con questo documento ad ogni interesse al
   copyright del programma `Orcaloca' (che svolge dei passi di
   compilazione) scritto da Giovanni Smanettone.

       &lt;firma di Primo Tizio&gt;, 1 April 1999
       Primo Tizio, Presidente

I programmi  coperti da questa  Licenza Pubblica Generica  non possono
essere  incorporati  all'interno  di  programmi  proprietari.   Se  il
proprio programma  è una  libreria di funzioni,  può essere  più utile
permettere di  collegare applicazioni proprietarie  alla libreria.  Se
si  ha questa  intenzione  consigliamo di  usare  la Licenza  Generica
Pubblica GNU per  Librerie (LGPL) al posto di  questa Licenza.
  </PRE>
 </BODY>
</HTML>

